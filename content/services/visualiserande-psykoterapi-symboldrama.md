---
title: Visualiserande terapi-symboldrama  
# icon: services/service-icon-2.png
featured: true
draft: false
heroHeading: Visualiserande psykoterapi-symboldrama  
heroBackground: custom/jeremy-gallman-qe3zhCb3fFs-unsplash.jpg
---

Ibland är det inte så lätt att med ord uttrycka det vi känner och upplever och det kan vara svårt att  komma i kontakt med underliggande känslor och behov. Upplevelser från långt tillbaka i tiden kan göra sig påminda i våra liv genom svårförståeliga känslomässiga reaktioner som ångest, depression, negativa självbilder, psykosomatiska besvär eller problem med relationer. I symboldrama använder jag mig av visualisering av inre bilder i kombination med samtal. 

Efter en kort avslappning får du föreställa dig bilder som utforskas tillsammans med mig som  terapeut. De inre bilderna kan fånga upp och gestalta dina känslor, behov, resurser och det som hindrar dig. Metoden gör det möjligt att få kontakt med djupt liggande formande erfarenheter och bilder av dig själv och andra. Den erbjuder ett kraftfullt verktyg för att arbeta med de underliggande problemen och att förändra det som ställer till problem. 

Metoden integrerar en psykodynamisk grund med kognitiva, anknytnings- och affekt-teoretiska tankegångar. 

För mer information se Svenska föreningen för visualiserande psykoterapi-symboldramas hemsida: symboldrama.se
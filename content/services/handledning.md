---
title: Handledning
# icon: 'services/service-icon-6.png'
draft: false
featured: true
weight: 3
heroHeading: Handledning
heroBackground: custom/handledning.jpeg
---

Professionell handledning riktar sig till arbetsgrupper och enskilda som arbetar inom det
psykosociala fältet. Det syftar till att tillvarata och utveckla den yrkesverksamma och
arbetsgruppens kompetens, utforska processer som uppstår i arbetet och ge möjlighet att integrera
teori och kliniskt arbete.

Jag är utbildad handledare i psykosocialt arbete vid Göteborgs universitet (45 hp.). Min teoretiska
hemvist är systemisk och relationsinriktad teori och som handledare har jag ett integrativt
förhållningssätt. I handledning strävar jag efter att skapa ett tryggt och kreativt klimat där
deltagarna görs delaktiga i att utforma handledningen utifrån de önskemål som finns. Jag använder
mig gärna av olika former av reflekterande och visualiserande övningar för att stimulera och
möjliggöra utforskande av både inre och yttre verklighet.

Jag åtar mig handledningsuppdrag på den aktuella arbetsplatsen eller på annan lämplig plats ni
önskar. Jag har också tillgång till lokaler på Mariestadsvägen 5 i Skövde.

Varmt välkommen att kontakta mig för mer information och för att prata igenom möjligheter och
önskemål kring handledningsuppdrag.


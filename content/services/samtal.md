---
title: Konsultation och samtal
# icon: services/service-icon-1.png
draft: false
featured: true
weight: 1
heroHeading: Konsultation och samtal
heroBackground: custom/evgeni-evgeniev-LPKk3wtkC-g-unsplash.jpg
---

Att få prata med någon utomstående är ofta till hjälp för att få perspektiv och komma vidare med både små och stora bekymmer i vardagen. Att söka professionellt samtalsstöd kan vara till hjälp när du behöver förstå dina egna tankar, känslor, upplevelser och erfarenheter lite bättre. 

Ibland är det tillräckligt med några enstaka samtal för att komma vidare. Att stanna upp och sätta ord på tankar och känslor kan ge dig nya perspektiv och göra att du kommer ur låsningar. Andra gånger behövs en längre samtalskontakt.  

En samtalskontakt med mig börjar alltid med ett eller flera orienterande samtal där vi tillsammans kartlägger din situation och dina behov och formulerar en målsättning. Din livsberättelse och det du söker hjälp för är utgångspunkten i samtalet med mig. Jag är förankrad i olika kunskaper och metoder men grunden är att relationen som skapas i samtalet känns förtroendefull och trygg. 

Individuella samtal är lämpliga när du vill förändra något för din egen del. Det kan handla om kriser, oro och ångest, stress, nedstämdhet, traumatiska händelser, sviktande självkänsla/självbild,  relationssvårigheter eller andra påfrestningar i livet. Ibland berör individuella bekymmer och svårigheter också andra personer i ens närhet och det kan då vara betydelsefullt att ha samtal i olika konstellationer vid något eller några tillfällen.    

Jag arbetar under tystnadsplikt enligt Socialstyrelsens riktlinjer, vilket innebär att omständigheter som kommer fram under samtalen är sekretessbelagda. 